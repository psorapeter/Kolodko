2020.01.03. 
1054 Szabadság tér 15. 

A szobrászművész 2017-ben költözött Ukrajnából Magyarországra, és az elmúlt években miniszobrok egész sorával pezsdítette fel hazánk közterületeit. 
2020.01.03-án, Budapest V.  kerületében, a Szabadság tér 15. számú épület előtt került elhelyezésre a művész Balta című alkotása. Aki 2019 novemberében nyitott szemmel járta a Szabadság tér környékét, az Ronald Reagan szobrától nem messze egy új lakóra lehetett figyelmes. Ez volt az Usánka, Kolodko Mihály egyik legvitatottabb műve. A bronzpárnára fektetett, vörös csillagos fejfedő félreérthetetlenül a Szovjetunióra utalt. Pontosabban arra, hogy az orosz befolyás mind a mai napig jelen van Magyarországon. Egy szélsőjobboldali párt diktatórikus jelképnek minősítette, majd az egyik párttag fejszét ragadott és néhány csattintással eltávolított a szobrot a Szabadság térről. Az Usánka végül a Duna vizében kötött ki, feledésbe azonban nem merült: hamarosan egy új miniatűr vette át a helyét A Balta. A miniszobor nem más, mint Kolodko Mihály frappáns válasza a rongálásra. Elkészítésénél azt a „gyilkos” fejszét vette alapul, amellyel kiebrudalták az Usánkát. Elődjére emlékét pedig azzal őrzi, hogy egy hasonló bronzpárnához erősítették. 